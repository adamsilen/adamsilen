---
title: Innan kaffet kallnat av Toshikazu Kawaguchi
date: 2025-02-21
excerpt: En dialog.
---

*– Har du läst den där kaffeboken?*

– Menar du "Innan kaffet kallnat"?

*– Mmm, jo den ja.*

– Ja, lite småmärklig bok, va. Det är nåt udda med hur den är skriven.

*– Eller hur. Det känns som att man ser det som händer från samma fysiska vinkel genom hela boken.*

– Den är ursprungligen en pjäs. Så inte så konstigt. Jobbigt att byta kulisser hela tiden. Eller flytta på publiken.

*– Störde du dig också på upprepningarna? I varje liten berättelse så upprepades samma detaljer om miljön. Hela proceduren med kaffet var nästan copy-paste från en gång till en annan.*

– Mjo, fast det är kaske en del av grejen. Det ger en viss rytm. Varje berättelse är en pjäs i pjäsen. Och den måste kunna stå på egna ben.

*– Tacksamt om man har dåligt minne i alla fall!*

– Haha.

*– Heh.*

– Jag tycker att boken var mysig ändå. Fast å andra sidan tycker jag alltid att japansk magisk realism är mys.

*– Det säger mer om dig än om boken.*

– Jo.

*– Hur skulle det sälja in boken i en mening eller fyra då?*

– I det lilla kafé Funiculi Funicula har man serverat kaffe och tidsresor i över hundra år. Resenären måste sitta på en specifik stol, får inte lämna stolen och kan inte ändra på det som skett. I boken får man följa flera som väljer att resa trots de omständliga reglerna. Vad driver dem till att åka? Och vad händer om kaffet kallnar innan de kommer tillbaka?

*– Jag tänkte mer hur du skulle förklara för en kollega på lunchen. Och det där är typ fem meningar. Men visst.*

– Varsågod!